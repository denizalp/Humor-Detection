Kiu係一間比較upscale嘅居酒屋，裝修和格調也比較高級，價錢也比較貴。\n\nIsshin Red Miso 拉麵嘅口感都幾好，味道都ok。但真係唔明點解要比其他地方貴啲。\n\nSmall 刺身 daily platter $50 有二十幾件其實都算貴。\n生魚片都ok，無乜特別。生魚片旁邊用咗炸脆了但放涼了嘅三文魚腩嚟做點綴。不過以呢個價錢，呢個 class嘅餐廳，啲三文魚腩應該係要新鮮炸起，而唔係一早炸哂成盤放響個壽司吧旁邊。\n\n和牛手羽餃子(stuffed chicken wings) 味道唔夾。可以用難吃來形容，茶餐廳嘅糯米雞翼都好食過佢。\n\nKiu嘅 service都幾好，但菜式嘅味道同 presentation就普普通通。餐廳價錢如果俾人貴，就必需要有過人之處，但係Kiu好似無。\n\n地方其實很大，但是坐位的佈局奇異的狹窄。桌與桌之間的距離少得令你覺得你好似和隔鄰的顧客搭枱一樣。隔鄰顧客的話題，你係可以完全融入。這種距離比起大排檔和茶餐廳還要差。其實假如要模仿日本的平民式居酒屋，這種格局也未嘗不可，不過又要比人貴，真係唔知佢地想點。