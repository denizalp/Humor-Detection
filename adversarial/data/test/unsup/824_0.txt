Mymy Chicken有一班又年輕態度友善的韓國男女侍應，音樂是比較大聲的酒吧形式。前菜有自家制新鮮出爐的爆谷。試了Golden Cheese 炸鷄係用比較light同比較鬆化的炸粉炸脆而成。炸的火候恰好，炸雞有令人見到就垂涎三尺的金黃色。外面的炸粉薄，脆而鬆，但鷄肉又剛剛熟透，所以鷄肉多汁又唔覺得太油膩。唯獨係Cheese比較少。\n\n要一提的是MyMy Chicken的價錢比其他韓式炸雞店最少貴五至六元，我覺得味道、 材料份量都同其他韓國炸鷄店差唔多，值唔值得就見人見智。還有，所有唔係住附近步行距離的顧客仲要搵位俾錢泊車。計埋條數，比起其他有自己parking嘅餐廳最後最少要比多十蚊。如果想慳幾蚊泊車錢，就九點後嚟啦。
